<!DOCTYPE html>
<html lang="en">
<body>
<p class="mt-3">
    Lantbrukaren Anders Gustaf Andersson i Nora, Mörkö socken, är född 7/10 1868 på gården Björkarö i Mörkö. Då han år tio är köpte fadern, som var musikalisk och ivrade för att sonen i tid skulle få ägna sig åt musiken, en fiol och satte honom i lära hos en gammal spelman som hette Jan Petter Jansson, gemenligen kallad 'Tjädergubben', och av en skollärare och organist Isaksson i Mörkö fick han samtidigt undervisning i notkonsten. Redan vi tolv års ålder fick Andersson - i början tillsammans med en spelkamrat vid namn Fredrik Johansson - spela på bröllop och danser och under lång tid var han självskriven som spelman i socknen.
</p>

<p>Anderssons repertoar är omfångsrik och synnerligen gedigen. De allra flesta av hans polskor tillhör sextondelstypen - numera i regel jämförelsevis sparsamt förekommande i landskapet. Många av dem har molltonarter, vilket är anmärkningsvärt, då så gott som all folklig musik i Sörmland har durtonart. Sina melodier har Andersson efter Jan Petter Jansson, som i sin ordning lärt dem av en klockare Andersson i Mörko vilken var född på 1700-talet och Janssons läromästare i fiolspelet. Den gamle lockaren skall, enligt Anderssons utsago, ha varit en ovanligt framstående fiolspelman, vilken, tack vare sin notkännedom, förstod att skriva ner och bevara sina melodier. Vid sitt frånfälle efterlämnade han flera handskrifter, varav ett par kommo i Anderssons ägo, men vilka nu tyvärr förkommit.</p>

<p>
    En son till klockare Andersson, vid namn Nils Malmberg - numera bosatt på ålderhemmet i Mörkö - är fiolkunnig, men är nu, på grund av sin höga ålder - nittiofyra år - jämte sjukdom, oförmögen att spela
</p>

<p class="mt-3 info-signature">
    <i>-- Olof Andersson 1936</i>
</p>

</body>
</html>