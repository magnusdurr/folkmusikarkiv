<!DOCTYPE html>
<html lang="en">
<body>
<p class="mt-3">
    Sörmlands äldste spelman är f.n. Johan August Malmqvist i Hjulesta, Floda socken. Han är född den 30 Juni 1842 och lärde sig spela av en klockare Ekberg i Näshulta socken. Av denne, som själv ej spelade fiol, lärde Malmqvist notkonsten.
</p>
<p>
    I Malmqvists repertoar ingår ett stort antal 1700-talspolskor av sextondelstypen, vilka dock äro förut kända och upptecknade. Många av hans melodier härstamma från Karl August Lindblom, den kände Östgötaspelmannen, vilken enligt flera äldre spelmäns utsago ofta vistades i Floda och angränsande socknar, och vilkens melodier ännu spelas där.
</p>

<p class="mt-3 info-signature">
    <i>-- Olof Andersson 1936</i>
</p>

</body>
</html>