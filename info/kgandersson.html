<!DOCTYPE html>
<html lang="en">
<body>
<p class="mt-3">
    Karl Gustaf Andersson i Husby, Aspö socken, föddes 1883 i Turinge församling, Stockholms län. Då han var femton år började han spela fiol för Anders Jansson i Valla, Ytter. Selö. Denne, som var lantbrukare, kyrkvård och skicklig fiolspelman, hade i sin ordning lärt av Karl Olsson från Tuna, Ytter-Selö, vilken jämte klockaren och organisten Björkström i Över-Selö - död för femtio år sedan och jämnårig med Karl Olsson - samt klockaren Lundin i Ytter-Selö anlitades i "halva Sörmland och Uppland" på bröllop och danser.
</p>
<p>
    Andersson är notkunnig - han har lärt noterna av organisten och musikdirektören Lagerström i Toresund - och har en stor och omväxlande repertoar, huvudsakligen härstammande från Jansson och Björkström. Han har mest spelat tillsammans med Hilmer Edlund och Axel Eriksson i Ytter-Selö. Enligt Andersson spelade Jansson mest i kors tonarter; c-och g-dur, varemot Björkström gärna rörde sig i b-tonarterna.
</p>
<p>
    Några av Janssons melodier ha upptecknats år 1898 av K.P.Leffler och publicerats i Bidrag till Södermanlands äldre kulturhistoria.
</p>

<p class="mt-3 info-signature">
    <i>-- Olof Andersson 1936</i>
</p>

</body>
</html>