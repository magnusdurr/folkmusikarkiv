<!DOCTYPE html>
<html lang="en">
<body>
<p class="mt-3">
    Adolf Fredrik Stare föddes den 6:e maj 1787 i Klosters församling, Eskilstuna. Han flyttade tidigt till Strängnäs
    där han gick på trivialskolan och senare gymnasium. Efter avslutat gymnasium flyttade Adolf Fredrik och hans äldre
    broder Carl Johan till Åbo 1806 för att studera vidare.
</p>

<p>
    Hans tid i Åbo blev kort, då brodern dog under vintern 1807 och ryssarna intog Åbo våren 1808, flyttade han till
    Uppsala för fortsatta studier. Han blev dock aldrig utexaminerad utan dog 26 juni 1810 bara 23 år gammal i
    Stockholm.
</p>

<p>
    Adolf Fredriks notbok hittades efter hans flytt från Åbo. Han har troligen fått notboken där den ursprunglige ägaren
    tecknat ned 12 kontradanser. Adolf Fredrik tecknade ner 126 Pollonesser i boken som han själv daterat till 1806.
    Pollonesserna han tecknat ned var troligen de mest populära dansmelodierna från sin tid, och många av låtarna
    återfinns i andra notböcker och även i spelmansrepertoarer som tecknades ned under början av 1900-talet.
</p>

</body>
</html>